# Che cosa sono i Piani SMBZ?
Il sistema metodologico manageriale NS&BAM/P raggruppa diversi sottosistemi specifici per area tecnico-economica di intervento, ai fini dello 'sviluppo di un'organizzazione esponenziale' e in generale del miglioramento delle prestazioni aziendali.
Alcuni concetti postmanageriali:
*	PMLS framework: un sistema di PPPM associato ad un sistema metodologico economico-manageriale più esteso (Portfolio, Program & Project Management):
**	PMLS: project Management Life Style
*	Piani e Programmi SMBZ: piani e progetti di evoluzione aziendale ‘esponenziale’ basati sugli approcci PMLS (e tool combinati) e su una nuova ‘azienda nell’azienda’ che cerca di andare oltre il concetto di IT Management:
**	IT & Management Systems: significato di una funzione aziendale
**	SMBZ: Smart business/BiZ
*	Approccio SMBZ: digitalizzazione e modelli di business co tipologie diverse di progetti (ICT/IS e non ICT/IS).

L’approccio di Management Postmoderno che si intende proporre in questo lavoro, il Postmanagement, si caratterizza per due principali filoni metodologici, tra i quali se ne può individuare un terzo, che riteniamo più adatto alla situazione socioeconomica attuale:
*	Postmanagement metodologico: si tratta di una proposta di integrazione in un sistema olistico di diversi metodi e strumenti manageriali più o meno antichi, ma che nel corso del tempo si sono affermati e rivelati molto utili. Tale quadro metodologico si basa su una serie di principi e paradigmi di nuova concezione che però vengono tenuti ‘seminascosti’ e chiamati in causa solo quando necessario. Stiamo parlando del sistema metodologico NS&BAM/P e in particolare del suo sottosistema PMLS, un framework ‘filosofico’ che integra e combina diversi metodi preesistenti in base alla concezione dell’impresa come progetto globale, composto a sua volta di un portfolio di progetti e programmi di progetti
*	Postmanagement fantaZienDifico: costituisce la massima ‘esagerazione’ della filosofia e dell’approccio postmanageriali, arrivando a toccare con le sue riflessioni e le sue proposte l’intero sistema tecnico-economico, quale sottoinsieme del Sistema socioeconomico. Più che altro si tratta di una serie di principi (in numero di dodici) riuniti in una sorta di manifesto, che ho chiamato Back to Basics of Biz (B3M) fortemente orientato al pensiero sistemico ed olistico, alla concezione della realtà aziendale e di mercato come una costruzione mentale degli attori sociali e che attraverso alcune metafore vuole proporre suggestioni utili alla riflessione economica e manageriale. Il B3M assume che il particolare sistema economico-aziendale di cui si fa la proposta negli altri due filoni di pensiero postmanageriale sia già esistente ed operante nella nostra realtà di tutti i giorni anche se in maniera velata. Una peculiarità di questo particolare sistema tecnico ed economico lo caratterizza come Eccellente in sé, ma tale eccellenza costituisce un fenomeno prevalentemente sconosciuto o mal interpretato dagli attori sociali
*	Postmanagement radicale: cerca di proporre il giusto mix dei due filoni precedenti al fine di creare un prodotto metodologico che sia compatibile con la realtà aziendale (in particolare le MPmi) e dei mercati e al tempo stesso aperto alle future sue evoluzioni. Queste ultime potrebbero volgere, secondo noi, verso gli scenari fantaZienDifici del B3M sulla falsariga di come siamo convinti abbiano agito sul management il Cluetrain Manifesto e l’Agile Manifesto. Per fare questo, il Postmanagement radicale si basa su alcuni aspetti propri delle metafore richiamate dalla FantaZienDa, con particolare riferimento alla metafora dei sistemi vitali e viventi, alla metafora informatica, a quella sociologica ed a quella dell’Economia aziendale. Tra i diversi metodi e strumenti metodologici del sistema NS&BAM/P e del PMLS framework, il Postmanagement radicale insiste particolarmente verso l’escalation e la capillarizzazione di approcci, tra i quali: PPPM, Agile & Lean, OKR, Business design e Teoria dei vincoli.

Aderendo quindi al Postmanagement radicale, questo testo propone in particolare la possibilità di implementare un sistema aziendale vitale in una organizzazione di livello MPmi, con tutte le caratteristiche e peculiarità della tipologia indicata.

E’ d’altra parte possibile, secondo noi, riformulare il modello ai fini di una azienda più grande e complessa, fino al livello caratteristico delle corporation.

…

Un piano SMBZ costituisce il terreno d'incontro tra la Filosofia Postmanageriale (riassunta nel "B3M - Back to Basics of Biz" Manifesto) e tutti i metodi, le tecniche e gli strumenti di management più diffusi, affermati e di provata efficacia. E' cioè il punto in cui filosofa e prassi di management e del fare inmpresa, unitamente al lavoro, si intersecano sinergicamente, ognuna delle quali parti lo fa a supporto e giustificazione, ma anche come conseguenza e rinforzo, delle altre. Il tutto a costituire un sistema di pensiero, azione e condivisione da mettere all'opera nelle organizzazioni aziendali e nei mercati.

…

Per una MPmi, è tipico verificare ancora ai nostri tempi che la cosiddetta marcia corrente arriva facilmente a consumare (quasi) il 100% delle sue Risorse Umane. Anche laddove sia operante un qualche sistema di rilevazione dei carichi di lavoro (rispetto alle presenze giornaliere delle Maestranze), come p. es. semplici sistemi di tipo ‘timesheet’, è facile riscontrare che tutti i collaboratori risultano impegnati in attività correnti per il 100% del loro tempo quotidiano disponibile. E’ cioè difficile trovare dei report di timesheet con imputazione di tempi giornalieri o settimanali minori del normale orario di lavoro. Ovviamente sulla base dei dati segnalati o imputati direttamente dalle persone, spesso però con scarso (o distorto) riferimento a precisi obiettivi e risultati da conseguire.

Non di meno, ovviamente, le imprese predispongono di solito piani di sviluppo aziendale tali da implicare anche considerevoli investimenti di vario tipo. In quest’epoca VUCA/BANI è ovviamente sempre più sentita dai più la necessità di una sostanziale digitalizzazione del business, in riferimento a numerose tipologie di intervento.

Giocoforza, questi interventi di informatizzazione spinta richiedono peraltro un notevole impegno di risorse funzionali per la predisposizione, implementazione e diffusione dei nuovi processi e delle relative procedure collegate ai sistemi software e hardware considerati necessari. Possiamo indicare per comodità tali sistemi come sistemi obiettivo.

Facciamo per esempio il caso di un sistema ERP, un sistema MES uno di gestione documentale oppure una piattaforma di e-commerce, tutti sistemi obiettivo di un significativo investimento economico e di tempo.

Ciò che rischiano però le aziende, specialmente quelle più piccole, è di considerare in modo molto ‘artigianale’ e a volte distratto i progetti di investimento considerati, sia in termini economico-finanziari sia in termini temporali e di priorità. Spesso le roadmap (o timeline) definite ad inizio progetto, sempre che tali iniziative vengano effettivamente gestite in ambito Project Management, vengono disattese, con tempi di implementazione che (quando i progetti non vengono del tutto abbandonati) possono facilmente triplicarsi o peggiorare ancora di più.

In questo modo, con progetti gestiti inoltre in modalità waterfall (non agile), il sistema obiettivo risulta alla fine probabilmente già obsoleto al momento fatidico e tanto atteso del kickoff. Per di più, tali progetti sono potenziali le facili candidati ai famosi fenomeni di ‘erosione degli obiettivi’ così ben descritti dagli archetipi sistemici della System dynamics.

Resta il fatto comunque che in base ai trend in corso, da esperienze dirette, ma anche dalle semplici discussioni su social network di profilo Business (in primis LinkedIN), possiamo  rilevare come gli imprenditori ed i manager sono oggi fortemente orientati all’utilizzo delle nuove tecnologie ICT, con particolare riferimento ai sistemi ERP, CRM, PLM, Web, Social network, alla gestione documentale, al workflow management, al Project Management, al Controllo di gestione, alla certificazione della Qualità e di altro tipo (sistemi di gestione integrati), agli investimenti organizzativi e infrastrutturali, all’AI, allo sviluppo della HRM, alla Knowledge management, ecc.

Le forze competitive dei mercati e le correlate condizioni geo-politiche globali stanno spingendo sempre più l’adozione da parte delle imprese di particolari attenzioni verso le proprie prestazioni in senso lato e le proprie responsabilità su fronti diversi. Si parla con crescente insistenza di certificazioni ISO900, ISO4001, ecc. come condizioni sine qua non per l’acquisizione di nuovi contratti e clienti, per l’ammissione a bandi di finanziamento sia privati che pubblici, per l’ammissione al credito e così via.

Questi temi ed argomenti sono d’altra parte divenuti nel tempo innegabili e reali preoccupazioni morali per tutti gli attori tecnico-economici che operano sui mercati, dagli imprenditori ai manager ai lavoratori ed ai consumatori. E’ anche peraltro vero che tali pensieri e riflessioni, magari accompagnate da azioni concrete, sono ancora ad uno stato semi embrionale e in larga misura confusionale. In parte, tale situazione può essere mitigata dalla considerazione di specifiche linee guida, regolamenti e norme di riferimento istituzionalizzato (p. es. il Regolamento GDPR o la normativa ISO4001), che però corrono un analogo pericolo di interpretazione meramente burocratica.

…

Un progetto di ‘digitalizzazione evoluta’, aperta secondo noi ad una concezione vitale e vitalistica del Business e quindi ben lontana dalla ‘banale informatizzazione’ perseguita e conseguita negli ultimi 40-50 anni (purtroppo ancora oggi vissuta per la maggiore), richiede un impegno totale e globale dell’impresa. Questo significa che una digitalizzazione profonda, che può accompagnare efficacemente una costante ‘ricerca dell’eccellenza aziendale’, può arrivare ad occupare (crediamo) fino al 75-90% del tempo delle risorse di un’organizzazione.

L’alternativa consiste nel continuare in una missione aziendale ed una visione imprenditoriale prevalentemente schizofrenica, alla lunga inconcludente, come dimostrano i casi di informatizzazione estemporanea e scarsamente integrata che si sono potuti vivere a partire dagli Anni ’80-’90 e che neanche l’avvento del Web e di Internet ha in realtà rivoluzionato nel vero senso della parola.

Vale infatti sempre per noi il pericolo di una mera ‘cristallizzazione nel silicio’ di sistemi obsoleti nella gestione del business, così come significativamente preconizzato da Hammer e Champy molto tempo fa.

La concezione di digitalizzazione propria del Postmanagement lega quel processo all’Eccellenza aziendale connaturata ai sistemi tecnico-economici di cui intendiamo proporre una nuova concezione. Si badi bene che tale digitalizzazione riguarda sia l’aspetto meramente tecnico e tecnologico basato sui calcolatori elettronici (artificiali) ed i loro software sia una sorta di informatizzazione metaforica che poco o niente ha a che fare con i computer citati, ma che si correla invece con i significati più profondi del Business management, del lavoro e del fare impresa.

La chiameremo per comodità ‘digitalizzazione bivalente del business’.

La ‘mera’ computerizzazione del business, se da una parte ne potenzia l’azione, dall’altra parte potrebbe anche incrementarne la fragilità dovendo l’azienda ed i mercati veder dipendere la propria continuità da fattori più o meno imprevedibili, incontrollabili ed improvvisi che possono, ad esempio, compromettere l’alimentazione elettrica dei sistemi informatici, la sicurezza dei dati e del software, la disponibilità dei canali di comunicazione.

L’informatizzazione metaforica, invece, parte più estrema della metafora informatica postmanageriale, potrebbe favorire la sempre più necessaria consapevolezza aziendale degli Attori sociali sia sui significati più profondi e remoti del Business sia sui rischi collegati alla digitalizzazione ‘di superficie’ delle aziende e dei mercati. 

…

Ma allora, secondo il ragionamento postmanageriale fantaZienDifico, una reale uscita dal caos dei mercati e delle organizzazioni richiede alle aziende di avviare una volta per tutte e con decisione un altrettanto reale riesame del progetto d’impresa che le anima, contemplando finalmente un vero e proprio ‘ribaltamento’ delle proprie strutture organizzative e dei propri paradigmi manageriali.

Questa nuova ‘impresa di miglioramento nell’impresa’ merita la definizione e la costituzione di una vera e propria ‘azienda nell’azienda’, una sorta di startup con la missione specifica della totale digitalizzazione bivalente dell’organizzazione e delle sue interfacce di mercato.

Anche questa nuova azienda temporanea, interna ai confini logici e contabili dell’azienda da ‘ribaltare’, deve caratterizzarsi per un suo proprio Business Plan (BP) locale, incentrato nella nuova mission e relativa vision di progetto. Possiamo chiamare questa nuova unità organizzativa come IT & Management Systems, nome che dovrebbe riassumere in sé proprio le sue peculiarità imprenditoriali e manageriali.

Il suo progetto primario, cioè la sua missione e visione interna al Business d’appartenenza, deve essere elaborato a partire dal proprio BP locale e lo possiamo chiamare Piano SMBZ, inteso come piano di trasformazione dell’azienda primaria in un’organizzazione basata sul ‘business intelligente’ e quindi ‘SMart BiZ’ (SMBZ).
Il modello teorico che sta dietro un piano SMBZ, quello cioè postmanageriale, può essere così concretizzato nella prassi aziendale secondo la filosofia di management propria del PMLS framework, elemento portante del sistema NS&BAM/P definito nel Postmanagement metodologico. Un tale Piano SMBZ generale deve poi essere ‘cucito su misura’ (Piano SMBZ tailor made) per lo specifico caso aziendale di interesse.

Questo è in linea di massima ciò che intendiamo quando affermiamo che un esperimento interessante per ogni Imprenditore, Manager e Lavoratore sarebbe quello di provare a vivere la propria azienda alla stregua di (‘fare come se’ fosse) un sistema vivente. Per fare ciò, però, è necessario prima di tutto promuovere ed attuare un radicale cambiamento di cultura in tutta la Struttura organizzativa considerata. Questo perché lo scopo di un siffatto esperimento è proprio quello di far emergere la natura ‘eccellente’ e le peculiarità ‘antifragili’ del Business più profondo, che di norma non possono manifestarsi nella loro interezza secondo i paradigmi economici e le prassi manageriali ed organizzative mainstream.

…

Un piano SMBZ deve essere svolto solo quando i suoi presupposti sono stati interiorizzati, almeno in parte, nella Struttura organizzativa, a partire al Vertice aziendale (eventualmente sollecitato dai manager e dai lavoratori di livello gerarchico subordinato), fino alle caselle terminali dell’organigramma aziendale.
Inoltre, visto l’obiettivo radicalmente sfidante del piano SMBZ esso non può che essere svolto nella sua totale completezza e anche per molto tempo, cioè fino a quando l’azienda nel suo complesso non ne avrà più bisogno, visto il risultato conseguito.

Riteniamo quindi che svolgere solo in parte (p. es. al 30-50%) un piano SMBZ specificamente predisposto significhi mettere alla fine in campo ulteriori sprechi e complicazioni rispetto al mero ROI/ROE che ne può scaturire. Senza contare un certo ‘smarrimento’ delle Maestranze e del Management (sulla falsa riga del fenomeno ‘ANAUA’), sistemi ICT approssimativi e non correttamente integrati, performance globali dell’azienda potenzialmente e nuovamente caratterizzati da trend di appiattimento o negativi.

Questo rischio deve essere opportunamente messo in conto nel BP locale della neonata funzione IT&MS.

Si tenga comunque presente che in caso di impossibilità strategica ed operativa a realizzare l’intero piano SMBZ come da programma strategico, sarà possibile elaborare piani secondari ma certamente meno ambiziosi, in base a chiare e precise attribuzioni importante/urgente e vincoli PESTLEED/ESG/SCB. Questi piani secondari possono essere visti come iniziative volte al recupero almeno parziale dell’enorme investimento che si stava mettendo in campo attraverso il SMBZ.

E’ evidente, in ogni caso, che un piano SMBZ richiede uno slancio aziendale ed un commitment generale fuori dal comune e sicuramente ambizioso e vincolante.

Questo sforzo non può essere sopportato da strutture aziendali (a parità di organizzazione sottostante) configurate come nella media odierna: questo è uno dei motivi per un vero e proprio ‘ribaltamento dell’azienda’, suggerito dalle premesse epistemologiche del piano.

Le precedenti considerazioni rendono conto della stretta vicinanza tra il PMLS/SMBZ e le metodologie agili e degli OKR, dei cui metodi e dei cui strumenti in effetti possiamo avvalerci proprio nel ricercare un collegamento tra teoria e prassi postmanageriale.

…

Nel caso in cui l’unità IT&MS emerga quale allargamento di responsabilità e autorità di una preesistente Direzione Sistemi informativi (ICT/IS), il piano SMBZ dovrà riconciliarsi con il resto delle attività di routine dell’unità d’origine considerata e i relativi investimenti già deliberati o in corso di mantenimento, come p. es. talune attività del tipo:
*	Assistenza utenti (Sistema di Gestione ISTM)
*	Asset management
*	Cybersecurity
*	Rinnovi infrastruttura ICT
*	Rinnovo parco endpoint
*	…

Quanto sopra si riferisce allo scenario tipico di una MPmi italiana, dotata di un minimale servizio IT costituito da almeno una persona (IT Manager, CIO o CDO), coadiuvato da qualche collaboratore e  che coordina le attività di ulteriori partner esterni (AdS, Cybersecurity consultant, Cloud provider, Sviluppatori, ecc.). Il passaggio a ‘Azienda digitale’ richiede sempre più il consolidamento di tali figure organizzative ai sensi di una ‘azienda nell’azienda’ di staff stretto con la Direzione e gli organi societari.

Come già detto, possiamo considerare IT&MS come una vera e propria startup interna, con tutte le peculiarità di questo tipo di impresa (dalla forte vocazione innovativa all’elevato rischio del suo investimento, confrontabile d’altra parte con l’elevato ROI/ROE per gli Stakeholder in caso di successo dell’iniziativa).

L’orizzonte progettuale di un piano SMBZ copre non meno di 2-3 anni, anche per aziende molto piccole, e può estendersi a 5-7-10 anni, in base al contesto economico-sociale considerato ed alla dinamicità dello stesso. Va da sé che una tale ampiezza temporale implica stringenti e frequenti riesami del piano e dei progetti coinvolti, anche se si tratta di piccole realtà aziendali, finanche di uno studio associato di 2-3 persone.

Un buon approccio alla pianificazione strategica prevede che i piani vengano sicuramente redatti, ma anche che tali piani vengano riesaminati (e conseguentemente confermati o modificati) almeno con cadenza trimestrale. OKR e Agile, ma anche PPPM, suggeriscono diverse cadenze di tali eventi che possono andare addirittura dal settimanale (se non quotidiano) al semestrale/annuale. Tutto dipende ovviamente dall’ampiezza dell’ambito e dall’orizzonte temporale implicati dai piani considerati, che ovviamente possono essere iterativi e magari ricorsivi.

…

Si ricordi che un piano SMBZ ha l’obiettivo dichiarato di “ribaltare l’azienda” sia in termini di cambiamento culturale (filosofia postmanageriale) si in termini di nuovi approcci e metodi di lavoro. D’accordo con quanto affermato recentemente da Antonio Civita in riferimento agli OKR ed alle difficoltà del loro inserimento in azienda, <<Un’organizzazione che funziona ha bisogno di meno livelli di controllo. […] Molti ruoli vengono inseriti per controllare i livelli inferiori e il loro costo è la rappresentazione del debito strategico, non di certo della maturità dell’organizzazione. Se tutti possono finalmente gestire le risorse in autonomia e per il bene comune, qual è il ruolo dei controllori?>> [https://strtgy.design/strtgy-notes/cosa-fare-se-manca-il-tempo-per-gli-okr/, Cosa fare se manca il tempo per gli OKR?; neretti e sottolineature sono nostre].

…

## Intersezione tra piani SMBZ e PMLS (Enterprise PPPM esteso)
Secondo la filosofia metodologica PMLS del Postmanagement, un piano SMBZ può coprire anche le eventuali lacune sul piano del Project Management, in relazione al quadro aziendale di metodi, tecniche e strumenti per la gestione integrata dei progetti, dei programmi e dei portfoli di progetti.

Un’organizzazione che vuole essere robusta dal punto di vista del PPPM, considerandolo elemento critico del suo funzionamento, deve dotarsi di un centro di pianificazione e controllo dedicato, che normalmente si identifica nel cosiddetto Project Office (o Project Management Office, PMO).

In tale scenario il PMO è l’ente delegato al presidio di uno dei fondamentali Sistemi di gestione integrati di cui un’azienda moderna deve dotarsi o che deve continuamente amministrare e migliorare, se già esistente. Va da sé la necessità in questo caso di una vera e propria politica aziendale atta a coprire e regolare tale tipo di preoccupazione manageriale, cioè di una Politica di gestione del Sistema di Enterprise  Portfolio Program e Project Management Aziendale – SGEP3M.

Questa politica, generalmente non presente (o poco curata) nelle MPmi costituisce quindi uno dei primari e primi artefatti da concretizzare in seno ad un piano SMBZ.

…

Una volta che la ‘nuova azienda’ è andata a regime, le funzioni PMO e IT&MS potranno continuare a vivere e collaborare per li mantenimento ‘autopoietico’ dell’organizzazione postmanageriale, anche al fine di evitare sempre possibili e pericolose regressioni nella ‘ricerca dell’Eccellenza’.

…


# Organizzazione e WBS di un piano SMBZ
## Prima fase propedeutica

La schedulazione proposta a modello generale nel seguito si riferisce all’esperienza diretta svolta come consulente di direzione, freelance IT e CIO o IT Manager in aziende medio-grandi, Pmi e piccole/micro imprese. Essa fa comunque tesoro anche di altre esperienze presso grandi aziende, in riferimento ai processi EDP, PMO e di diversi progetti IT.

### Fase Zero
A seguito di un primo contatto e alcune prime valutazioni (con assesment mirati) in seno al Top Management e/o con la partecipazione della Proprietà (azionisti), viene impostata la prima fase strategica del piano SMBZ: la Fase Zero. Il PMLS ed i suoi piani SMBZ sono teoricamente rivolti a tutti gli Stakeholder (e un’azienda perfettamente postmanageriale deve essere gestita in ‘equilibrio e armonia’ tra tutti i portatori d’interesse). Purtroppo la realtà organizzativa delle imprese e del Management mainstream impongono in ogni caso di attivare al cambiamento sempre e prima di tutto il Vertice aziendale.

Con riferimento ai pattern propri del Praxis Framework (negli ultimi 5 anni il PMLS si è fortemente orientato a tale innovativo framework PPPM), individuiamo nella Fase Zero SMBZ alcuni dei momenti cruciali dei processi di Mandato, Identificazione e Sponsorizzazione del Praxis fwk.

In sintesi, questa fase provvede a definire le Linee guida, i requisiti ed i vincoli di massima per le ulteriori fasi del piano complessivo, lungo la sua estensione pluriennale.

Attività:
*	Elaborazione del Mandato
*	Stesura del (macro)piano generale SMBZ e definizione del set di sprint per il primo time slot in programma (ipoteticamente pari a 8-12 mesi)
*	Definizione del Budget economico complessivo del piano SMBZ: considerato l’orizzonte temporale e il rischio dell’iniziativa, si tratta dell’elaborazione di un vero e proprio Business Plan per la ‘startup ITMS’ che svolgerà l’iniziativa
*	Definizione degli obiettivi e dei KPI per la valutazione dei risultati, secondo gli schemi tipici degli OKR; gli indicatori previsti devono essere almeno in linea con il framework prestazionale della BSC (Balanced scorecard)
*	Definizione del piano e dell’infrastruttura di comunicazione:
  *	Una iniziativa come quella qui esposta richiede una continua e coerente comunicazione ‘company wide’ proattiva da parte del Top Management
  *	Parallelamente, ogni livello gerarchico coinvolto deve fare altrettanto
  *	In definitiva, ogni Stakeholder dell’iniziativa e, in generale, dell’azienda deve poter essere costantemente aggiornato sullo stato del progetto e sui suoi trend in atto, potendo intervenire in ogni discussione sincrona/asincrona avviato su di esso
*	[Milestone] Kick-Off aziendale del programma SMBZ:
  * Questa milestone costituisce il momento di lancio vero e proprio dell’iniziativa SMBZ aziendale:
    *	Comunicazione della Direzione:
    *	La Direzione provvede ad un evento di comunicazione ad hoc in cui vengono esposti i seguenti punti:
    *	Presupposti di evoluzione contestuale ed aziendale legati al Business Plan (BP), cioè alla Strategia dell’impresa
    *	Descrizione sommaria del piano SMBZ e del cronoprogramma suddiviso per sprint annuali e per quarter
    *	Evidenziazione dell’importanza e delle criticità del piano; in particolare viene mostrato che si tratta di una mission globale di tutta l’Azienda il cui successo dipende da tutti i soggetti coinvolti
    *	Livello di coinvolgimento di tutte le Risorse Umane aziendali e dei partner esterni
    *	Durante l’evento potrebbe essere utile (quando non controproducente) fornire agli intervenuti una cartella descrittiva del progetto, con tanto di grafica integrata e logo basato su gadget specifici
  *	A valle dell’evento di comunicazione, viene lanciata la successiva milestone di ‘avvio cantieri SMBZ’, con evidenziazione dell’importanza strategica e determinante del suo svolgimento e del conseguimento dei suoi obiettivi
  *	In particolare vengono nominati tutti i membri del Team (se necessario coincidenti con i Responsabili di funzione) che potranno farsi coadiuvare dai propri colleghi/collaboratori più stretti
*	[milestone] Kick-Off primo gruppo cantieri SMBZ:
  *	A questa milestone è associato l’avvio della prima fase veramente produttiva del progetto, la Fase Uno 

### Fase Uno
*	Inizialmente questa fase era denominata Fase TOC per alcuni riferimenti metodologici alla Teoria dei vincoli di El. Goldratt
*	Studio preliminare e organizzazione Team-Cantieri:
  *	Questa task si occupa di impostare, con i team member individuati nella fase precedente, i primi cantieri SMBZ che opereranno nei prossimi 6-12 mesi in programma (le durate dipendono dal tempo lavoro effettivamente messo in campo)
    *	Normalmente, per la realtà italiana delle MPmi, le durate delle attività di fase sono indicate come durate di calendario e non come effettiva quantità di lavoro
  *	Durante lo svolgimento di questa attività si potranno perfezionare alcuni aspetti dell’assesment eseguito in precedenza, scendendo nei dettagli di alcune peculiarità aziendali, dei processi e relative unità organizzative coinvolte
  *	Eventuale ritorno decisionale alla Direzione per specifici problemi o criticità rilevate
*	Introduzione e formazione metodologica PMLS/Praxis framework/OKR/Agile
  *	In questa fase si provvede alla necessaria formazione metodologia dell’intero Team di progetto, con particolare riferimento a:
    *	Elementi di Controllo di gestione e di gestione PPPM con aspetti agili
    *	Metodologia OKR
    *	…


---


## Il perché degli elementi astratti nel Business

Rispetto ad una concezione meramente meccanicistica del Management, basata magari su complicati approcci ingegneristici, possiamo considerare qualcosa di meno tangibile, deterministico e prevedibile. Non occorre esagerare nei discorsi sull’aspetto olistico dell’azienda, ma è sufficiente ripensare al crescente interesse nel campo della gestione del rischio. L’alea intrinseca nella vita aziendale, dipendente dal fattore umano e da fattori naturali.
Esiste una vera e propria filosofia del rischio, anche se non ufficializzata o perlomeno non formalizzata.
…
